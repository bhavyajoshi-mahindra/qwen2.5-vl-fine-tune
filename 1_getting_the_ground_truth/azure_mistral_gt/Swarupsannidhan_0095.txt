આખ્યાનકાવ્ય-મહાકાવ્યનો પણ સ્વરૂપગત ભેદ એમની પ્રયોજનલક્ષી વિશેષતાઓને કારણો છે. ઊર્મિકાવ્યમાં એકાદ સંવેદનની અભિવ્યક્તિ થાય, ખંડકાવ્યમાં અને આખ્યાનકાવ્યમાં એનું ફલક વિસ્તરી એમાં ભાવસંકુલતાની ગૂંથણી થાય અને મહાકાવ્યમાં જવનની વિવિધતાનું વ્યાપકરપે દર્શન થાય.

કવિ કાન્તે સંવેદનને કલાત્મક રીતે રજૂ કરવામાં અપૂર્વ સિદ્ધિ મેળવી. ન્હાનાલાલે થોડકક કાવ્યોના અપવાદે ઊર્મિતત્ત્વનો (અતિશય) અતિરેક કયાર અને ઉત્તમ ગેય ઊર્મિકાવ્યો આપનારે, કલાપીની જેમ, લાગણીતત્ત્વને બહેકાવવા જેવું કયું એના પ્રત્યાઘાત રૂપે બળવંતરાયે વિચારતત્ત્વની વકીલાત્ કરી અને છંદોને પણ અગેયતા તરફ વાળ્યા. વિચારતત્ત્વ પાછળથી અન્ય કવિઓમાં પણ પ્રબળ બની કવિતાવિમુખ પણ થતું હોવાનું લાગે છે. એ પછી સૌંદર્યની પ્રતિષ્ઠા થતી જણાય છે અને ત્યાર બાદ તો પરંપરાનો ત્યાગ કરી ઊર્મિકવિતા ભીતરના વાસ્તવ તરફ વળી અનેક વિલક્ષણતાઓ પ્રગટાવતી, મનના સંકુલ ભાવોનું નિરૂપણ કરતી દેખાય છે.

આ રીતે ગુજરાતી ઊર્મિકાવ્ય મધ્યકાળનાં પદથી અદ્યતન સમયની અછાંદસ રચનાઓ સુધી વિસ્તર્યું છે. ભક્તિ-જ્ઞાન-વૈરાગ્યનાં સંવેદનોથી આરંભી સંકુલ અનુભવોને વાસ્તવના પરિપ્રેક્યમાં રજૂ કરે છે. શ્રી ચંદ્રકાન્ત ટોપીવાળાએ અર્વાચીન ઊર્મિકવિતાની યાત્રાને Psuedo lyric, over lyric, under lyric અને anti lyric એવા ચાર તબક્કામાં વિષય અને નિરૂપણમાં આવેલા પલટાઓને અનુલક્ષીને દર્શાવી છે.

ઊર્મિકાવ્યની આટલી વિચારણા પછી એમ કહી શકાય કે કવિના ચિત્તમાં જન્મતું સંવેદનનું બીજ પોતે જ પોતાનો આકાર નક્કી કરી લે છે. ક્રૈચપક્ષીના વદ્દથી વ્યથિત હૈયું રામાયણ જેવું મહાકાવ્ય પણ સર્જ અને ‘રહેવા દે રહેવા દે આ સંહાર યુવાન તું’ (કલાપી) જેવો બોધ પણ આપી બેસે. ક્યાંક વેદનાની આત્તચીસ નાખીને લઘુરચનામાં એ પ્રસરી પણ જાય ! એટલે ઊર્મિકાવ્યમાં લાઘવ હોવું જોઈએ એમ આપણે કહીએ ત્યારે એ લાઘવ સંવેદનની પોતાની જરૂરિયાત પર અવલંબે છે એમ સમજવું જોઈએ/દોઢ-બે પંક્તિના મુક્તકથી આરંભી