સ્વરૂપ સન્નિદ્યાન
$\ll$

સંગીતને લાવ્યા વિના જંપ વળ્યો નહિ ! મરાઠીમાં વીણા (લાયર જેવું વાઘ) સાથે ગવાતું ગીત -વૈણિક- એવી સંજ્ઞા પણ પ્રયોજાયેલી. ન્હાનાલાલે ‘ભાવ કાવ્ય’ કહી એનું સમુચિત ગૌરવ ક્યું અને પોતે અસંખ્ય સુગેય રાસકાવ્યો તેમજ છંદોબદ્ધ ઊર્મિકાવ્યો લખ્યાં. બળવંતરાય ઠાકોરે 'ઊર્મિકાવ્ય’ સંજ્ઞા આપી, એ રૂઢ થઈ અને લિરિકના પર્યાય તરીકે એનું સ્થાન દેઢમૂલ થઈ ગયું

ઉપરની પર્યાય-વિચારણા આપણા અર્વાચીન ઊર્મિકવિતાના વિકાસમાં જુદા જુદા કવિઓ દ્વારા કેવી રીતે સ્કૂટ થતી ગઈ છે એ જોવાથી આ મુદ્દો વધુ સ્પષ્ટ થશે.

અર્વાચીન કાળમાં દલપતરામ અને નર્મદે મધ્યકાળના ધર્મ અને ભક્તિ જેવા વિષયોને બદલે પ્રણય, પ્રકૃતિ, દેશપ્રેમ અને શૌર્યભાવને આલેખતી રચનાઓ આપી. નવા જ વિષયોનો ઉઘાડ થયો. એ બંને કવિઓએ ગેય કૃતિઓ આપવા ઉપરાંત સંસ્કૃત વૃત્તો અને માત્રામેળ છંદોને પોતાની રચનામાં પ્રયોજ્યા, છતાં એ સમયે કવિતા સંગીત સાથે જોડાયેલી જણાય છે. પશ્ચિમના સંપર્કમાં આવ્યા પછી નર્મદમાં આત્મલક્ષી ભાવોની અભિવ્યક્તિ એની પ્રણય અને પ્રકૃતિ કવિતામાં અનુભવાય છે. નરસિંહરાવમાં ગેય કવિતા અને છંદોબદ્ધ કવિતા મળે છે. દલપત-નર્મદ કરતાં એમની ઊર્મિકવિતા વિષય અને નિરૂપણ પરત્વે જુદો વળાંક અવશ્ય દર્શાવે છે. બાલાશંકરનો ભાવોહેક એમના 'કલાન્ત કવિ'માં અને કેટલીક ગઝલોમાં અનુભવાય છે. સંસ્કૃત વૃત્તની દીપ્તિ અહીં પ્રથમવાર પ્રસરતી દેખાય છે. કવિ 'કાન્ત'માં એ પૂરેપૂરી ખીલી ઊઠે છે. ખંડકાવ્ય જેવું નવું સ્વરૂપ, પોતાનાં સંવેદનોની અભિવ્યક્તિ માટે એ નીપજાવી લે છે. એ કથાપ્રસંગ આધારિત રચનાઓને ઉમાશંકરે 'કથનાત્મક ઊર્મિકાવ્ય-કથનોમિકાવ્ય’ તરીકે ઓળખાવી છે. પરંતુ ખંડકાવ્યની કાવ્યપ્રકાર તરીકે આગવી છટાઓ અને વિશેષતાઓ છે. માત્ર લંબાણને જ કેન્દ્રમાં રાખીએ તો ટૂંકાં ઊર્મિકાવ્યો, ખંડકાવ્યો, આખ્યાનકાવ્યો અને મહાકાવ્યો- એવો ક્મ યોજ શકીએ. પરંતુ લંબાણ કરતાં એ દરેક પ્રકારની આગવી લાક્ષણિકતાઓને ધ્યાનમાં લેવી જોઈએ. જેમ ટૂંકી વાર્તા અને નવલકથામાં માત્ર લંબાણનો ભેદ નથી તેમ ઊર્મિકાવ્ય-ખંડકાવ્ય-