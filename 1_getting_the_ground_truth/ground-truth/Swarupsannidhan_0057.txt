સ્વરૂપ સન્નિધાન ૦ ૫૧

કથાવિષયને સુગ્રથિત આકાર મળી તોડીને
નવેસરથી ઘડીને, કડવામાં વિભાજિત કરીને પ્રસ્તુત કરે છે. દેશી, ઢાળ,
રાગ પસંદ કરે છે. વર્ણનો-ઉદાહરણો પસંદ કરે છે. આ બધા કારણે
આખ્યાનને સુગ્રથિત કળાસ્વરૂપ પણ કહી શકાય. અવનવાં કથાનકો
અને અભિવ્યક્તિના તરીકાઓ પ્રયોજીને આખ્યાન સ્વરૂપની શક્યતાની
ક્ષિતિજને અનેક સર્જકોએ વિસ્તારી છે. એ રીતે આખ્યાન ગતિશીલ
કળાસ્વરૂપ છે.

આમ આખ્યાનના આંતરસ્વરૂપમાંથી એની આગવી તાસીરનો
પરિચય મળી રહે છે. કથાનક પરત્વેનું કથાકાર-આખ્યાનકારનું ડીલિંગ
અને કથાનકને પ્રયોજવા માટેની ટ્રિટમેન્ટ અન્ય કથામૂલક
સાહિત્યસ્વરૂપો કરતાં જુદી છે, એનો ખ્યાલ પણ અહીંથી મળી રહે

આખ્યાનના બાહ્મસ્વરૂપ વિષયે અનેક સંશોધકો-સંપાદકોએ ઘટક
તત્ત્વો નિર્દેશ્યાં હોઈ એ વિગતો પ્રસ્તુત કરવી એ નર્યું પુનરાવર્તન
ગણાય એ કારણે માત્ર એનો ઉલ્લેખ કરીને આખ્યાનસ્વરૂપ વિમર્શને
પૂર્ણ કરીએ.

દરેક આખ્યાન મોટેભાગે ઈશ્વરસ્તુતિ અને પછી પોતાની
કથાવિષયનિરૂપણની અપેક્ષાના આલેખનથી આરંભાય છે. મંગળાચરણ
અને પછી કથાનકનો આરંભ એવો ક્રમ લગભગ બધે જ જોવા મળે
છે. ફળશ્રુતિ, કવિપરિચય અને રચનાસમય, સ્થળનિર્દેશ પણ જોવા મળે
છે. કેટલા દિવસમાં કયા દિવસથી કયા દિવસ-તિથિ સુધી લેખન ચાલ્યું
એનો નિર્દેશ પણ ક્યાંક જોવા મળે છે. ક્યાંક કૃતિમાં કેટલા રાગ
પ્રયોજેલ છે, કેટલી કડી છે, એનો નિર્દેશ પણ પ્રાપ્ત થાય છે.

આખ્યાનનું કથાનક કડવામાં વિભાજિત હોય છે. આ કડવાના કદ
અંગે કોઈ નિશ્ચિત સંખ્યા નથી. ‘રામવિવાહ'ને ઓછી કડીવાળા
કડવાંના આખ્યાન તરીકે ઉદાહૃત કરી શકાય. 'કાદંબરી’ આખ્યાન વધુ
કડીવાળા કડવાંના આખ્યાન તરીકે ઉદાહૃત કરી શકાય.

કડવાંના આરંભે મુખબંધ હોય છે. એને મ્ટોડિયા તરીકે પણ
ઓળખાવાયેલ છે. આમાં કડવાંમાં આવનાર કથાની તરફ અંગુલિનિર્દેશ
હોય છે. પછી ઢાળ હોય છે, જે ચોક્કસ પ્રકારના રાગ, ઢાળ કે