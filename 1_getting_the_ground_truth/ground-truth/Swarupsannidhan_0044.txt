સ્વરૂપ સન્નિધાન ૦ ૩૮

શું હું જો આવી સાંકડે, મારું જોર ન ાવ્યું.
દયા પ્રીતમ : મુને કાયર કરીને તોબાખત લખાવ્યું.
લાલ

અહીં દયારામની ગોપી વિશેષ પ્રગલ્ભ લાગે છે.
(મધ્યકાળના સાહિત્યપ્રકારો પૃષ્ઠ ૧૦૭)

આમ જૈન-જૈનેતર સળંગબંધનાં ફાગુકાવ્યો અને પદબંધનાં ફાગુ
કાવ્યોને આધારે તેમની વિષયસામગ્રી અને અભિવ્યક્તિના સ્વરૂપનો
પરિચય મેળવી શકાય.


તદ્નુસા૨ : ફાગુ એટલે શૃંગારભાવની હૃદયસ્પર્શી કાવ્યાભિવ્યક્તિ.
અહીં ઉદાહરણોમાંથી દૃષ્ટિગોચર થતા અલંકારો ફાગુનું આગવું
વૈશિષ્ટ્ય છે. ઉપમા, રૂપક, વર્ણસગાઈ, વર્ણાનુપ્રાસ, અને યમક,
યમકસાંકળી ફાગુમાં અનિવાર્યપણે પ્રયોજાય છે. ફાગુ એટલે અલંકૃત
પદાવલિથી સભર કાવ્યરચના, એવો એક મુદ્દો આ બધાં ફાગુઓમાંથી
પસાર થતાં દૃષ્ટિગોચર થાય છે.

દેશીઓમાં પણ ફાગુ રચાયાં છે. દોહરા, ચોપાઈ, રોળાવૃત્ત,
સાખીબંધ પણ તેમાં જોવા મળે છે. સંસ્કૃત વૃત્તોનો પણ પ્રયોગ
કેટલાંક ફાગુમાં દૃષ્ટિગોચર થાય છે. વિચત્ આ ફાગુ ભાસમાં,
ગીતમાં કે ખંડમાં વિભાજિત હોય છે. અન્યથા સળંગબંધમાં જ તેની
રચના થયેલી જોવા મળે છે. પદબંધની ફાગુ રચનાઓ પણ આખરે
અભિવ્યક્તિની … અનોખી તરાહવાળી રચનાઓ તરીકે ફાગસ્વરૂપ
અંતર્ગત આપણા અભ્યાસનો વિષય બનવાં જોઈએ. આમ, ફાગુનું
સ્વરૂપ અલંકૃત અને લયાન્વિત પદાવલિથી તેમજ ગેય ઢાળ છંદથી
યુક્ત હોય છે. ફાગુ કાવ્ય એક પ્રયોજ્ય-કૃતિ તરીકે ખપમાં લેવાતી
હોઈ, એ પ્રકારની એની સંરચના જણાય છે.

(૧૦)

ફાગુસ્વરૂપ સંદર્ભે બીજા પણ એક મુદ્દાને મેં મારા અભ્યાસમાં
સામેલ કર્યો છે. આધુનિક સાહિત્યથી પરિષ્કૃત રુચિવાળા
અભ્યાસીઓને પણ ફાગુ રચના કેમ સ્પર્શે છે ? એમાં નિત્ય નવાં
અને સનાતન એવાં કાં તત્ત્વો છે, જેથી કરીને ફાગુ આજે પણ
આસ્વાદ અને અભ્યાસનો વિષય બને છે ?
નેમિ -રાજુલનું સ્થાનક કે સ્થૂલિભદ્ર-કોશાનું કથાનક અથવા તો