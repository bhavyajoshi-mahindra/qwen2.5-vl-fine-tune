સ્વરૂપ સન્નિધાન ૦ ૮૭

ભક્તિનાં પદોમાં કવિઓએ ભાવની વિવિધતા વ્યક્ત કરી છે અને એ
પણ કોમળમધુર વાણીમાં. એમાં કથન છે, વર્ણન છે અને સંવાદો પણ
ગૂંથાયેલા છે. એ રચનાઓની સુગેયતા, એમાંનું લાઘવ, આત્મલક્ષીપણું
અને તીરની જેમ વીંધી નાખે એવી એકલક્ષિતા આપણને અત્યારે
પણ એની ભાવસમૃદ્ધિથી પ્રસન્ન કરે છે. હા, એ સમયની બધી
કવિતા ગેય છે, વિવિધ રાગ અને ઢાળોમાં ગવાય છે તેમ છતાં
એમનું માત્ર પઠન પણ કવિહૃદયની ભાવતીવ્રતાને અસરકારકતાથી
વ્યક્ત કરી શકે એવું છે. આખ્યાન જેવી કથન-વર્ણન-પ્રધાન સુદીર્ઘ
રચનાઓમાં પણ ‘હો હરિ સત્યસંધાતી’ (નળાખ્યાન) કડવું પદ જેવાં
સુગેય પદો આપણને ઊર્મિકવિતાનો જ આસ્વાદ કરાવે છે.

આપણે આગળ જોયું કે અંગ્રેજી લિરિક’ પરથી આ અર્વાચીન
ઊર્મિકાવ્યનું ઘડતર થયું છે. ‘લિરિક’ શબ્દ ‘લાયર' (lyre) પરથી
આવ્યો છે. ‘લાયર’ એ વીણા જેવું વાદ્ય છે. એ વાઘ સાથે ગવાતી
રચના ‘લિરિક’ તરીકે આરંભમાં ઓળખાતી. એટલે કે એ રચના ગેય
હતી. ‘લિરિક’ને આરંભથી જ ગેયતા વળગેલી હતી. વ્યક્તિ દ્વારા કે
સમૂહ દ્વારા ગીતો ગવાતાં. પરંતુ ક્રમેક્રમે સંગીત સાથેનો એનો સંબંધ
છૂટી ગયો. એટલે કે ગાઈ શકાય એ જ લિરિક એવી એની મર્યાદિત
વ્યાખ્યા ન રહી.

આપણે ત્યાં પશ્ચિમના નમૂનાઓ ઉપરથી ‘લિરિક’ લખાવા માંડ્યાં,
એટલે કે મધ્યકાળનાં પદ-ભજન-ગરબી-જેવાં સ્વરૂપોને બદલે નવીન
પ્રકારની રચનાઓ થવા લાગી ત્યારે એમને ઓળખાવવા માટે અંગ્રેજી
‘લિરિક’ સંજ્ઞાનો પર્યાય શોધવાના પ્રયત્નો આરંભાયા. ‘લિરિક’માં
ગેયતા અવિનાભાવે સંકળાયેલી હોવાનું મનાતું હોવાથી આપણે ત્યાં
એનો પર્યાય શોધવામાં પણ ‘ગેયતા’ આવશ્યક મનાઈ. નર્મદે લિરિક’
માટે ‘ગીતકવિતા’ પર્યાય શોધ્યો, તો નવલરામે ‘ગાયનકવિતા’.
નરસિંહરાવે પશ્ચિમી ઢબના લિરિકના નમૂનાઓ પરથી રચેલાં કાવ્યોનો
સંગ્રહ ‘કુસુમમાળા’ પ્રગટ કર્યો ત્યારે એને ‘સંગીતકાવ્યો'ના સંગ્રહ
તરીકે રજૂ કર્યો. આનદંશંકર ધ્રુવ જેવા વિદ્વાન પણ ‘સંગીતકલ્પ’ કાવ્ય
કહ્યા વિના રહી શક્યા નહિ. અરે, રમણભાઈ નીલકંઠે લિરિકને
‘રાગધ્વનિ કાવ્ય’ કહ્યું એમાં એમને પણ ‘રાગ’ પર શ્ર્લેષ કરીને ય