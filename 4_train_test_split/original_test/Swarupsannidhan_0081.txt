સ્વરૂપ સન્નિધાન ૦ ૭૫

વસ્તુપસંદગીમાં સૂક્ષ્મ સૂઝ દાખવી છે. ખંડકાવ્ય માટે પાત્રનું સમગ્ર
જીવન નહીં; પાત્રના જીવનના કોઈ ચોક્કસ ખંડના વિવિધ પ્રસંગો
પણ નહીં, જેમાં પાત્રના જીવનની નિર્ણાયક પળ’ સમાયેલી હોય
એવું જીવનનું ‘રહસ્યગર્ભ વૃત્તાન્ત' અનિવાર્ય છે. ઉદાહરણ તરીકે
‘વસંતવિજય’નો વિચાર કરી શકાય. એક તરફ શાપને કારણે જ
સ્વીકારેલું વાનપ્રસ્થ જીવન છે અને બીજી ત૨ફ ક્ષણોમાં લાધનારું
નવ-જીવન છે. આ બંને સ્થિતિ વચ્ચે ભીંસાતા પાંડુનો સંઘર્ષ અને
અંતિમ નિર્ણય-આ રહસ્યગર્ભ વૃત્તાન્ત છે. એની સામે ‘બિલ્વમંગળ’માં
આવા સંઘર્ષ કે રહસ્યગર્ભ વૃત્તાન્તના અભાવવાળું, માત્ર સપાટ કથા
આલેખતું નિરૂપણ કાવ્યને ખંડકાવ્ય બનતાં અટકાવે છે.

ઉત્તમ વસ્તુપસંદગીની સાથે સાથે એના વિવિધ ઘટકોની સમુચિત
સંકલના એટલે કે “સ્પષ્ટ આદિ, મધ્ય અને અંત' વિના કોઈ પણ
કલાકૃતિ સઘન ન બની શકે.

‘અતિજ્ઞાન’નો પ્રકૃતિવર્ણનથી થતો સૂચક આરંભ તથા
‘વસંતવિજય’, ‘દેવયાની’ કે ‘દેવયાનીની પ્રસ્થાનરાત્રિ'માં નાટ્યાત્મકતા
સિદ્ધ કરતો ઉક્તિથી થતો ‘સંકુલ’, ‘કુતૂહલયુક્ત' આરંભ ભાવકના
ચિત્તમાં રણક્યા કરે છે.

સૂચક આરંભ, સચોટ અંત, લક્ષ્યગામીતા વગેરે મુદ્દાઓ
ખંડકાવ્યની જેમ ટૂંકી વાર્તા અને એકાંકી જેવાં સ્વરૂપો માટે પણ
અનિવાર્ય છે. લક્ષ્યગામીતા એટલે ‘શરગતિ’ નહીં. ‘ચક્રવાકમિથુન’ કે
‘બાહુક’માં નિરૂપણ વર્તમાન, અતીત, વર્તમાનને જોડતું ચાલે છે. તેમ
છતાંય તેની ગતિ લક્ષ્યગામી જ છે. ‘શરગતિ’ દ્વારા સીધી રૈખિક
ગતિનો બોધ થાય છે એ સ્મરણમાં રાખવું જોઈએ.

કાન્તે પ્રયોજેલા વૃત્તવૈવિધ્યની સફળતાથી પ્રેરાઈને પછીના
કવિઓએ ખંડકાવ્યમાં વૃત્તવૈવિધ્યનો સ્વીકાર કર્યો છે એવું લાગે છે.
‘સૃષ્ટિસૌન્દર્યથી મન પર થતી અસર' જેવા કાવ્યમાં કાન્ત અનેક છંદો
પ્રયોજે છે. ત્યાર પછીનાં ખંડકાવ્યોમાં થયેલા છંદપ્રયોગો પાછળ
કલાષ્ટિ રહેલી જોઈ શકાય છે. કાન્તનાં ખંડકાવ્યોમાં છન્દોવૈવિધ્ય
ઉપરાંત વિવિધ છંદોના એકમોનું અને અસામાન્ય ભાવપલટા કે પ્રસંગ
માટે એકમ બહા૨ના છંદનો સૂઝપૂર્વકનો પ્રક્ષેપ (દા.ત. ‘વસંતવિજય’માં