સ્વરૂપ સન્નિધાન ૩

શામળની વાર્તાકલાની અપેક્ષાએ આપણે ત્યાં કાવ્યકલાનાં
ધોરણોએ ચાલ્યા કરેલી તપાસ કે મૂલવણી વિનોદ જોશીને ઠીક નથી
લાગતી. એમને શામળની ‘સૌથી મોટી' સર્જક-તાકાત ‘ભાવકની નાડ
પરખવામાં જણાઈ છે. શામળમાં જડી આવતા ‘કાવ્ય’ને તેઓ
‘આનુષંગિક ઉપલબ્ધિ’ ગણે છે. ‘પદ્યવાર્તા’ શબ્દમાં જ કાવ્ય અભિપ્રેત
નથી ને તેથી તેમાં ‘કવિતા કરવાનો હેતુ’ સિદ્ધ થયો કે કેમ પૂછીને
સમીક્ષા ચલાવવી તે તેમની દૃષ્ટિએ સર્જકને ન્યાયકર્તા નથી.
રામનારાયણ પાઠકે પદ્યવાર્તાને ‘બૃહત્કથા સરિત્ સાગરથી ચાલી
આવેલી કથાકાવ્ય-પરમ્પરા સાથે સાંકળી છે અને તેવી કથાઓ
‘પદ્ય’-બદ્ધ થઈ તેમાં વિકાસની સ્વાભાવિકતાથી વિશેષ કશું જોયું નથી
એ માધ્યમ-૫૨ક મુદ્દો ય અહીં સ્મરણીય છે.

મારો પણ એવો જ મત બંધાયો છે કે ‘પદ્ય' મોટા ભાગના
મધ્યકાલીન સાહિત્યનું એક સર્વસાધારણ માધ્યમ હતું તેમ વાર્તાનું ય
હતું. અલબત્ત વાર્તા મધ્યકાળમાં ગદ્યમાં નહોતી એમ નથી તે જુદી
વાત છે. પદ્યનું માધ્યમ હોય કે ન હોય, કથાસૃષ્ટિમાં કાવ્ય પ્રભવી
શકે છે, કાવ્ય સ્વાયત્ત ચીજ છે અને તેથી કથા કે નાટક જેવી ઈતર
સૃષ્ટિઓમાં ય સંભવે છે - શું પદ્ય કે શું ગદ્ય, તેનાં માત્ર માધ્યમ
છે અને તેથી તે તેને રોકી કે આંતરી શકતાં નથી. સવાલ એ રહે
છે કે એવા કાવ્યે કથા કે નાટકની ઈતર સૃષ્ટિઓમાં ઉપકારક ફાળો
શો આપ્યો. એટલે ‘પદ્યવાર્તા’ શબ્દને કોઈ ‘કાવ્ય’ શબ્દના અર્થથી
ઓછો, વિરુદ્ધનો કે મુક્ત લેખવા જતાં દોષ કરી બેસે એવો
ભયસંભવ છે. તપાસ તો એમ આદરવી ઘટે કે શામળની પદ્યવાર્તામાં
પદ્ય કયારે કાવ્યોપકારક બને છે અને 'એવું કાવ્ય કયારે વાર્તા-
ઉપકારક બને છે તે ચોક્કસ જગ્યા દર્શાવીને કહેવું. શામળની એવી
પદ્યકાર, કાવ્યકાર અને વાર્તાકાર તરીકેની છબિ મેળવવી તે સમગ્ર
સિદ્ધિના સંદર્ભમાં ઉચિત લેખાય. વિનોદ જોશીનો મુર્દો એમ છે કે
શામળ લોકોભિમુખ સર્જકતાને વરેલો વાર્તાકાર વધારે છે ને તેની
શક્તિની સમીક્ષા એ પરિપાટીએ ન થાય, તો કશો લાભ ન થાય.

વિનોદ જોશીને જેમ શામળની તપાસ કાવ્યકલાનાં ધોરણોએ
અનુચિત જણાઈ છે, તેમ સમગ્ર મધ્યકાલીન પ્રવર્તમાન અભ્યાસ-
પરિપાટી વિશે ય ઔચિત્યના પ્રશ્નો છેડી શકાય. બલકે છેડવાનો