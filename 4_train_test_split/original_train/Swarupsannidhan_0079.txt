સ્વરૂપ સન્નિધાન ૦ ૭૩

ખંડકાવ્ય
જયદેવ શુક્લ

લગભગ એક સદી પૂર્વે કાન્તની પરિકલ્પનામાંથી સર્જાયેલાં
‘અતિજ્ઞાન’, ‘વસન્તવિજય’, ‘ચક્રવાકમિથુન’ જેવાં ઉત્કૃષ્ટ કાવ્યો દ્વારા
ગુજરાતી સાહિત્યના વિશિષ્ટ કાવ્યપ્રકારનો પ્રારંભ થયો; જેને
પાછળથી ‘ખંડકાવ્ય’ સંજ્ઞા પ્રાપ્ત થઈ. આ પ્રકારનાં કાવ્યો માટે બ. ક.
ઠાકોરે ‘પ્રસંગકાવ્ય’, ડોલરરાય માંકડે ‘પ્રસંગ પર આધારિત લઘુકાવ્ય
તો ઉમાશંકર જોશીએ ‘થનાત્મક ઊર્મિકાવ્ય’ અથવા ‘કથનોર્મિકાવ્ય’
સંજ્ઞા પ્રયોજવાનો આગ્રહ રાખ્યો.

‘વસંતવિજય’ પ્રકારનાં કાવ્યોનાં આંતરિક ગુણાત્મક લક્ષણો
તપાસીશું તો એમાં કથનકાવ્ય અને ઊર્મિકાવ્ય બંનેનાં લક્ષણોનું
વિવિધ માત્રામાં સંમિશ્રણ તરત જ ઘ્યાનમાં આવશે. આથી જ
‘પ્રસંગકાવ્ય’, ‘લઘુકાવ્ય’ જેવી સંજ્ઞા ઉચિત લાગતી નથી. બીજી તરફ
ઉમાશંકર જોશી આ પ્રકારનાં કાવ્યોને ઊર્મિકાવ્યના પલ્લામાં મૂકી
તેમને ‘કથનોર્મિકાવ્ય’ કે ‘કથનાત્મક ઊર્મિકાવ્ય' તરીકે ઓળખાવવાનો
પ્રયત્ન કરે છે તે પણ સ્વીકારી શકાય એમ નથી.

સંસ્કૃત કાવ્યશાસ્ત્રમાં વિશ્વનાથ પૂર્વે 'ખંડકાવ્ય' સંજ્ઞા મળતી નથી.
વિશ્વનાથ પણ કાવ્યની વ્યાખ્યા આપ્યા પછી કાવ્યની અમુક
બાબતોને અનુસરનારું તે 'ખંડકાવ્ય' એમ કહી તેના ઉદાહરણ તરીકે
'મેઘદૂત'નો ઉલ્લેખ કરે છે. વિશ્વનાથ 'મેઘદૂત'ને 'ખંડકાવ્ય' કહે છે પણ
વિશ્વનાથ પૂર્વના આચાર્ય દુંડે તેને 'લઘુકાવ્ય' તરીકે, તો
'સાહિત્યદર્શ'ના ટીકાકાર હરિનાએ તેને 'સંધાતકાવ્ય' તરીકે ઓળખાવ્યું
છે. અહીં એમ કહી શકાય કે સંસ્કૃતમાં પણ 'ખંડકાવ્ય' વિષે આજની
સ્પષ્ટતા નથી.

એ પછી અભિનવગુપ્ત ‘જેમાં એક દેશનું વર્ણન હોય તે ખંડકથા
અને જેમાં સમસ્ત ઈતિવૃત્ત હોય તે સકલકથા' એવા કાવ્યના પ્રભેદો
દર્શાવે છે. અહીં ખંડકથા અને ખંડકાવ્ય વચ્ચે વિષયનિરૂપણમાં સામ્ય
છે એવું કહી શકાય.
