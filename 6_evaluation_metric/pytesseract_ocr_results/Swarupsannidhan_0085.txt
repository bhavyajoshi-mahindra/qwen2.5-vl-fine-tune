સ્વરૂપ સન્નિધાન 9 ૭૯

પરંતુ, આપણે જેને “ખંડકાવ્ય' કહીએ છીએ- એને અને
આખ્યાનોને* કેવળ કથાનક પૂરતો જ સંબંધ છે. કથા આ બેય
કાવ્યપ્રકારમાં અનિવાર્ય રીતે સમાનપણે છે, પરંતુ, આપણાં
ખંડકાવ્યોમાં કથાનક તો કેવળ સાક્ષીભાવે જ આવે છે. આખ્યાનકારનો
રસ કથામાં છે એટલો મહદ્‌અંશે કાવ્યમાં નથી જ નથી. આમ છતાં
અદ્‌ભૂત કાવ્યત્વ આપણાં આખ્યાનોમાં મબલખ પ્રમાણમાં પ્રાપ્ત થયું
છે- પરંતુ એ તો એક સુભગ અકસ્માત જ. કારણ કે આ સંદર્ભ
પ્રેમાનંદ સિવાયના ઈતર આખ્યાનકારોની આ પ્રકારની રચનાઓ.
અભ્યાસવા જેવી છે. ટૂંકમાં, પ્રેમાનંદ જેવો મોટો કવિ આખ્યાનકારને
મળ્યો- એ આખ્યાનના સ્વરૂપનું સદ્ભાગ્ય જ છે. આવડી મોટી
કવિપ્રતિભા આખ્યાન માટે અપેક્ષિત નથી. ખંડકાવ્યના કવિ પાસે મોટી
કવિપ્રતિભા તો અપેક્ષિત છે જ, એ ઉપરાંત ઘટનાતત્ત્વને ઓગાળવાનો
કસબ પણ અ-નિવાર્ય છે. દેઢ છંદશક્તિ, કળાપૂર્ણ લાઘવ, નાટ્યાત્મક
ક્ષણની પસંદગીની ફાવટ અને જગતને જોવાની નિજી દેષ્ટિ- આ સૌ
આખ્યાનકાર માટે અનિવાર્ય નથી, ખંડકાવ્યના કવિ માટે, અગત્યનાં
છે.

આખ્યાનના તાપદ્દયાડ પણ જબરા અને લગભગ દેઢ છે. અઠીં
મંગળાચરણથી માંડી ફલશ્રુતિના આચારો છે. અહીં કડવાં છે અને
કડવાંય પાછાં આચારમુક્ત નથી. એમાંય ઊથલો, વલણ અને ઢાળનાં
દઢ બંધન છે. આખ્યાનમાં, આમ, કથારસ ભારોભાર દ્રવે છે.
આખ્યાનમાં ઘટનાઓ વણઓંગળી આવે છે એટલું જ નહીં, આ
ઘટનાઓને મલાવીને કહેવાની આવડતનો જ મહિમા છે. ખંડકાવ્ય
આથી વિપરીત જ પક્ષ લે છે. ખંડકાવ્યના કવિનું કવિકર્મ ઘટના
ઓગાળવામાં છે. એના કવિનું કાવ્યત્વ ઘટનાહ્ાસત્વ દ્વારા જ પ્રગટ
થાય છે -જ્યારે આખ્યાન એ *૯તાંળવુ વતત પણ હોવાથી, અને
એ પ્રજાસમૂહ સંમુખ, માણ સાથે પ્રસ્તૃત થવાના આશયવાળું પણ
હોઈ, ઘટનાઓ સાથે એને ગાઢ સંબંધ રાખવો જ પડે એમ હતો.

આ સરખામણીની પ્રક્રિયાની ફળશ્રૃતિ શી ? તો કહે : ખંડકાવ્ય
એ કથા સાથે પનારું પાડતો કાવ્યપ્રકાર હોવા છતાં, આખ્યાનથી ખૂબ
જ ભિન્ન, સ્વતંત્ર, કાવ્યપ્રકાર છે.

